---
Title: Design principles
Description: This is my design principles page.
Template: analysis
---


Utvärdera webbplatsers designprinciper
=======================

Uppgiften går ut på att identifiera eventuella designprinciper hos ett urval av webbplatser inom gruppen personsidor . Jämförelse görs också med min een sida.

Urval
-----------------------

Jag började med att söka på ett antal artister, men det var ingen av dem jag sökte på som hade en egen hemsida. Det var mest undersidor till bokningsbolag och liknande. Till slut hittade jag dock tre stycken. Jag har valt en illustratör som heter [Gemma Correll](https://www.gemmacorrell.com/), en författare vid namn [Elena Ferrante](https://elenaferrante.com/) och artisten [Billy Bragg](https://www.billybragg.co.uk/). Jag tänker att det kan vara intressant med en bredd, vilket jag anser att jag har uppnått.

Metod
-----------------------

Webbplatserna har besökts med min webbläsare (Firefox) och jag har studerat dem visuellt. För att få en förståelse för olika designprinciper har jag läst igenom artikeln "Design Elements & Principles", tittat på föreläsningarna som ingår i kursen samt videos i spellistan "Design -principer och element. Jag har även gått igenom sektionen "Design" i guiden "Design med HTML5 och CSS3" på dbwebb.se.

#### Gemma Correll

![Gemma Correll snapshot](../image/gemmacorrell.png)

Syftet med webbplatsen är att presentera illustratören och dennes verk. Det det är en portfolio, blogg och webbshop.
Designen är kompakt, bildrik och lekfull. Bilderna ligger också kloss intill varandra och har inte alltid samma storlek vilket ger ett levande intryck. Förstasidan har en stor sektion längst upp med illustrationer som tjänstgör som länkar. De byter färg och förändras något när man för muspekaren över dem.
Jag anser att designen gynnar webbplatsens syfte. Man känner lätt igen illustratörens stil.
En designprincip som används är pattern. Det är på förstasidan. Det är olika illustrationer som samspelar till en helhet. Även balance. Det är väldigt mycket innehåll med viss skillnad i storlek, men allt är packat tätt ihop så det blir balans.
Ett par sidor som inte följer det här är "About me" och "Shop". De är mer avskalade och i about me används linjer för att dela av innehållet. 


#### Elena Ferrante

![Elena Ferrante](../image/elenaferrante.png)

Syftet med webbplatsen är att presentera författaren och dennes verk. Innehållet är främst artiklar från andra källor och information om författarens böcker.
Webbplatsens design är rent ut sagt tråkig. Det är inga kul färger, det är ändlösa långa sidor med artikel efter artikel. Jag anser inte att den gynnar någon. Jag vill mest därifrån så fort som möjligt. 
Ett designelement som använts är balance. Själva innehållet är i mitten av sidan. En bit ner på förstasidan kommer ett kluster med bilder i olika storlek men där innehållet är balanserat. Även textur har använts, det är en grynig bakgrundsfärg och skuggning har använtsför att få de olika textsjoken att poppa ut lite. Sidorna är i stort sett lika på webbplatsen.


#### Billy Bragg

![Billy Bragg](../image/billybragg.png)

Billy Braggs webbplats marknadsför hans musik och presenterar turnédatum. Det är stora bilder eller videoklipp längst upp på sidorna och mitt generella intryck är att det är en artists hemsida. Jag tycker att den gynnar målet och syftet. 
Designprinciper som kan nämnas är balans/symmetri. I headern är länkarna uppdelade fyra och fyra på var sida själva namnet/loggan. Även på sidan "media" är det balans och symmetri trots olika storlek på videorutor. Transparens används på vissa av sidorna längst upp, headern är transparent så att översta bilden syns igenom. 
Framsidan och undersidorna skiljer sig något åt. Vissa av undersidorna saknar stor bild längst upp och kontaktsidan har inga bilder alls. 

Analys
-----------------------
Sidorna jobbar en del med balans, även om det inte alltid är exakt symmetri. Billy Bragg och Gemma Correll arbetar en del med emphasis genom att länkar och andra element ändrar färg eller karaktär när man för muspekaren över dem. Billy Bragg använder även annan färg för sina länkar. Alla använder linjer för att markera olika innehåll och dela av. Främsta gemnensamma nämnaren är nog balans ändå. 

#### Min sida

Min webbplats har inte en toppendesign, den kännetecknas nog främst av att ett försök att uppfylla kraven. Jag har dock försökt göra den lite uppiggande rent färgmässigt. Jag tycker att man får en hyfsat pigg känsla, även om det kanske inte är världens bästa design i stort. 
Principer som kan lyftas är balans, i footern finns det lite text till vänster som balanseras av länkarna till höger. Själva innehållet på sidorna ligger centrerat. Med undantag för analys- och teknologisidorna som har undersidornas länkar till vänster vilket skapar ett visst tomrum under dem. Samtidigt är de inom main och ligger som en centrerad enhet. 
Uppdateringar jag skulle kunna göra är att skapa lite mer liv i sidan genom att lägga till någon textur och lite mer skuggor kring innehållet. Även markera aktiv länk. Min indexsida lider av viss obalans mellan text och bild så den där hade jag kunnat utöka texten och även centrera bilden. Jag väljer att inte göra några uppdateringar nu, det kommer ju en uppgift där det ska göras ändringar så jag väljer att göra uppdateringar från den istället och ta med mig lärdomarna in i projektet.    


Referenser
-----------------------
[Design elements and principles](https://www.canva.com/learn/design-elements-principles/)<br>
[Design - principer och element. Spellista, youtube](https://www.youtube.com/playlist?list=PLKtP9l5q3ce-oz7aoBkk-oEn4xzGbtqxU)<br>
[Dbwebb Design](https://dbwebb.se/guide/design-med-html5-och-css3/design)



Övrigt
-----------------------

Lisa Rosengren